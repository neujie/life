# 曾国藩之冰鉴——神骨第一

## 原文

语云：“脱骨为糠，其髓斯存”，神之谓也。“山骞不崩，唯石为镇”，骨之谓也。一身精神，具乎两目。他家兼论形骸，文人先观神骨。开门见山，此为第一。

文人论神，有清浊之辨。清浊易辨，邪正难辨。欲辨邪正，先观动静；静若含珠，动若木发；静若无人，动若赴的，此为澄清到底。静若荧光，动若流水，尖巧而喜淫；静若半睡，动若鹿骇，别才而深思。一为败器，一为隐流，均之托迹于清，不可不变。

凡精神，抖擞处易见，断续处难见。断者出处断，续者闭处续。到家所谓“收拾入门”直说，不了处看其脱略，做了处看其针线。小心者，从其做不了处看之，疏节阔目，弱不经易，所谓脱略也。大胆这，从其做了处看之，慎重周密，无有苟且，所谓针线也。二者实看向内处，稍移外便落情态矣，情态易见。

固有色，面以青为贵，“少年公卿半青面“是也。紫次之，白斯下矣。骨有质，头以联者为贵。碎次之。总之，头上无恶骨，面佳不如头佳。然大而缺天庭，终是贱品；圆而无串骨，半是孤僧；鼻骨犯眉，堂上不寿。颧骨与眼争，子嗣不立。此中贵贱，有毫厘千里之辨。



2020/10/3